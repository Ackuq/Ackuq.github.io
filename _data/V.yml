---
root:
  amne:
  -
    fraga: A-kassan/Arbetslöshetsförsäkringen
    adress: http://www.vansterpartiet.se/politik/a-kassanarbetsloshetsforsakringen
    asikt: Ett av Vänsterpartiets viktigaste mål är full sysselsättning. Vi vill att alla som kan ska arbeta. Men vem som helst kan bli arbetslös. Då tjänar vi alla på att vi gemensamt har skyddsnät som ger oss verklig inkomsttrygghet under arbetslösheten. Vänsterpartiet vill ha en stabil och solidarisk arbetslöshetsförsäkring. En väl fungerande arbetslöshetsförsäkring är avgörande för individens trygghet, arbetsmarknadens omställningsförmåga och Sveriges konkurrenskraft. 
  -
    fraga: Abort
    adress: http://www.vansterpartiet.se/politik/abort
    asikt: Rätten till säker abort är lagfäst i Sverige, men långt ifrån en självklarhet. Tvärtom ifrågasätts denna rättighet ständigt av reaktionära krafter. Runt om i världen skärps abortlagstiftningen. Vänsterpartiet motsätter sig varje inskränkning i aborträtten och menar att Sverige aktivt måste arbeta för flickors och kvinnors rätt till sexuell och reproduktiv hälsa och rättigheter i hela världen.
  -
    fraga: Afghanistan
    adress: http://www.vansterpartiet.se/politik/afghanistan
    asikt: Vänsterpartiets utgångspunkt är solidariteten med det afghanska folket. Sverige har ett långt engagemang i Afghanistan, som också är det land som tar emot störst andel svenskt bistånd. Vi vill se ett Sverige som är en aktiv och närvarande aktör i Afghanistan och som understödjer det arbete som afghanska kvinnor och män bedriver för fred, utveckling, demokrati och jämställdhet. Vi välkomnar att Sveriges tio år långa deltagande i den NATO-ledda säkerhetsstyrkan ISAF har avslutats och att en utredning av uppdraget har tillsatts. 
  -
    fraga: Äldreomsorg
    adress: http://www.vansterpartiet.se/politik/aldreomsorg
    asikt: Fler anställda i äldreomsorgen är en prioriterad fråga för Vänsterpartiet. Mer personal ger ökad trygghet och kvalitet för de äldre. Stärkt bemanning skapar utrymme för personalen att tillbringa mer tid med de äldre, men också större möjlighet att gemensamt utveckla verksamheten. Vi har därför tillsammans med regeringen genomfört en satsning om 2 miljarder kronor per år just för detta. Vänsterpartiet har också i budgetförhandlingar med regeringen fått igenom 10 miljarder årligen i generella statsbidrag som stärker kommunernas ekonomi. Detta kommer bl.a. äldreomsorgen till del. 
  -
    fraga: Alkohol
    adress: http://www.vansterpartiet.se/politik/alkohol
    asikt: Vänsterpartiet vill sänka alkoholkonsumtionen med hjälp av en restriktiv alkoholpolitik. Tillgången ska kontrolleras med alkoholskatter, försäljningsmonopol (Systembolaget), sänkta införselkvoter från andra EU-länder och förbud mot alkoholreklam. För att förebygga missbruk är det viktigt med en välfärdspolitik som gör att alla har rätt till ekonomisk och social trygghet. Men det behövs också särskilt alkoholförebyggande arbete och bra behandling och vård för personer med missbruks- och beroendeproblem.
  -
    fraga: Anställningstrygghet
    adress: http://www.vansterpartiet.se/politik/anstallningstrygghet
    asikt: Vänsterpartiet vill minska de otrygga anställningarna och stärka rätten till fast anställning. Att vara tidsbegränsat anställd innebär otrygghet. Livet blir svårare att planera, ekonomin är osäker, det är svårt att teckna hyreskontrakt eller att låna pengar till en bostad. På arbetsplatsen befinner man sig i underläge och det är svårare att engagera sig fackligt. Otrygga anställningar ger helt enkelt otrygga liv.
  -
    fraga: Antirasism
    adress: http://www.vansterpartiet.se/politik/antirasism
    asikt:
    - Rasism sorterar och underordnar människor, därför är rasism är ett hinder för rättvisa och jämlikhet. Kampen mot rasism måste föras på flera nivåer: mot strukturell rasism och diskriminering, mot uttalat rasistiska grupper och partier, mot rasistiska tendenser i etablerade partiers politik, mot ökande klasskillnader och för en generell välfärdspolitik som omfattar alla kvinnor och män - invandrade som infödda.
    - Läs mer i ”Nolltolerans mot rasism - Vänsterpartiets antirasistiska strategi”:
  -
    fraga: Apoteket
    adress: http://www.vansterpartiet.se/politik/apoteket
    asikt: Avregleringen av apotekssystemet har inneburit sämre tillgång till läkemedel, högre priser, ökad stress och sämre kompetensutveckling för personalen samt ökade risker för konsumenter och patienter. Vi är också på väg mot en oligopolsituation där några få stora vinstdrivande apotekskedjor lägger under sig hela apoteksmarknaden.
  -
    fraga: Arbetskraftsinvandring
    adress: http://www.vansterpartiet.se/politik/arbetskraftsinvandring
    asikt: Vänsterpartiet tycker att arbetskraftsinvandring är bra för Sverige och svensk arbetsmarknad. Dagens regelverk för arbetskraftsinvandring från länder utanför EU/EES-området, som infördes av den tidigare borgerliga regeringen och Miljöpartiet, gör det möjligt för oseriösa arbetsgivare att utnyttja arbetskraftsinvandrare. Det vill vi ändra på. Arbete och konkurrens ska ske på lika villkor. Alla som jobbar i Sverige ska ha rätt till de löner och villkor som regleras i våra lagar och kollektivavtal, oavsett var man är född eller bosatt. Utnyttjandet av utländsk arbetskraft och dumpningen av löner och arbetsvillkor på den svenska arbetsmarknaden måste stoppas.
  -
    fraga: Arbetslösheten
    adress: http://www.vansterpartiet.se/politik/arbetslosheten
    asikt: Vi vill ta vara på alla människors vilja och förmåga till arbete. Arbetslöshet är ett stort slöseri med mänskliga resurser. Ett av Vänsterpartiets viktigaste mål är full sysselsättning. För att nå full sysselsättning krävs dels en politik för fler jobb (se Jobben), dels en aktiv arbetsmarknadspolitik som rustar arbetslösa för dagens och morgondagens arbetsmarknad. Här spelar en väl fungerande arbetsförmedling en avgörande roll.
  -
    fraga: Banker
    adress: http://www.vansterpartiet.se/politik/banker
    asikt: Finanssektorn inte är som vilken annan bransch som helst. Problem i finanssektorn drabbar inte bara de enskilda företagen eller branschen utan spiller ofta över på samhället i stort. Därför omfattas den också av ett stort antal olika specialregleringar. Finanskrisen 2007-2008 visade med all önskvärd tydlighet att dessa regler inte var tillräckliga. Sedan finanskrisen har en lång rad nya och skärpta regleringar av finanssektorn införts såväl nationellt som i EU. Dessa menar vi fortfarande inte är tillräckligt starka. 
  -
    fraga: Barn och ungas rättigheter
    adress: http://www.vansterpartiet.se/politik/barn-och-ungas-rattigheter
    asikt: Barns rättigheter i samhället måste stärkas. Vänsterpartiet har länge drivit på för att barnkonventionen ska införlivas i svensk lag. Därför är det bra att regeringen har lovat att det ska bli verklighet. När barnkonventionen börjar gälla som svensk lag kommer barns rättigheter och ställning stärkas generellt och särskilt inom rättsväsendet. Barnkonventionen blir då automatiskt direkt tillämplig hos svenska domstolar och myndigheter. En lagstiftning visar tydligt att barn har rättigheter som myndigheter är skyldiga att ta på allvar.
  -
    fraga: Barnbidrag
    adress: http://www.vansterpartiet.se/politik/barnbidrag
    asikt: Vi vill ha ett generellt barnbidrag för alla. Barnbidraget infördes i syfte att öka barnafödandet, utjämna levnadsstandarden mellan barnlösa och barnrika hushåll samt för att minska antalet barn som levde i fattigdom. Vi vill inte ha något fattigvårdstänkande i socialförsäkringssystemet.
  -
    fraga: Barnfattigdom
    adress: http://www.vansterpartiet.se/politik/barnfattigdom
    asikt: Att barn är fattiga beror givetvis på att deras föräldrar är fattiga. Därför behövs det en ekonomisk politik som gör upp med ojämlikheten och skapar en ekonomi som funkar för alla, inte bara för de rikaste. Det krävs satsningar på fler jobb, rätt till arbete på heltid, bättre arbetslöshetsförsäkring, sjukförsäkring och rätt till barnomsorg även på obekväm arbetstid. 
  -
    fraga: Bemanningsföretag
    adress: http://www.vansterpartiet.se/politik/bemanningsforetag
    asikt: Vänsterpartiet vill skärpa lagstiftningen vid inhyrning från bemanningsföretag. Vi menar att arbetsgivare måste se till att ha en tillräcklig bemanning för att kunna hantera variationer i sin produktion och att täcka upp för sjukdomsfall och ledigheter. Så ser det inte ut idag. Arbetsgivare använder i allt högre utsträckning bemanningsföretag för att täcka personalbehov som är permanenta. 
  -
    fraga: Betyg
    adress: http://www.vansterpartiet.se/politik/betyg
    asikt: Vänsterpartiet är emot den typ av betyg som finns idag där elever rangordnas. Vi vill att betyg ska införas först i årskurs nio i form av ett intyg och omdöme som eleven får med sig när man slutar grundskolan. Där ska framgå att eleven har fått de kunskaper som hen har rätt till.
  -
    fraga: Biologisk mångfald
    adress: http://www.vansterpartiet.se/politik/biologisk-mangfald
    asikt: Vänsterpartiet föreslår åtgärder för att våra näringar såsom skogsbruk, jordbruk, gruvnäring och fiske ska bedrivas utan att den biologiska mångfalden utarmas. Vi vill införa styrmedel som minskar användningen av bekämpningsmedel och konstgödsel i jordbruket. För att uppnå ett hållbart skogsbruk bör miljöhänsynen stärkas i lagstiftningen och förbud mot bottentrålning för hållbart yrkesfiske införas. Miljöbalken och minerallagstiftningen bör skärpas och andelen skyddade värdefulla naturområden öka för att vi ska uppfylla internationella förpliktelser för den biologiska mångfalden.
  -
    fraga: Bistånd
    adress: http://www.vansterpartiet.se/politik/bistand
    asikt: Bistånd är långt ifrån den enda vägen att utrota fattigdomen i världen, men det är en viktig komponent. Därför vill Vänsterpartiet att minst en procent av BNI ska gå till bistånd. Vänsterpartiet vill att biståndet ska fokusera på att bekämpa fattigdom. För oss är det centralt att de som känner fattigdomen och orättvisorna i sin vardag också ska sätta dagordningen för biståndet. Vänsterpartiet prioriterar de svenska folkrörelsernas viktiga roll i biståndet och satsningar på sexuell och reproduktiv hälsa och rättigheter. Vi vill även se ett klimatbistånd som ligger utanför enprocentsmålet.
  -
    fraga: Bolån
    adress: http://www.vansterpartiet.se/politik/bolan
    asikt: Köp och lån på bostäder är ofta den största ekonomiska affären som privatpersoner gör i sina liv. En väl fungerande bolånemarknad är alltså central för hushållens ekonomi. De senaste åren har det skett en del reformer på området som är positiva för konsumenterna. Med fortfarande är det så att bankerna har ett stort informationsövertag gentemot kunderna vid en förhandling om räntor på bolånen. Kunden vet t.ex. i allmänhet inte hur stora bankens upplåningskostnader för bolånen är, vilket gör det svårt för kunden att värdera bankens erbjudanden i en förhandling. Vänsterpartiet föreslår
  -
    fraga: Bostäder
    adress: http://www.vansterpartiet.se/politik/bostader
    asikt: Vänsterpartiet vill bygga bort bostadsbristen, och störst är bristen på hyresrätter. Unga människor är värda att kunna flytta hemifrån och påbörja sina vuxenliv. Det är också viktigt att det finns möjlighet att flytta dit det finns jobb och utbildningsplatser. Vänsterpartiet menar att politiken kan och bör ta ett aktivt ansvar för att komma till rätta med bostadsbristen. 
  -
    fraga: Brott och straff
    adress: http://www.vansterpartiet.se/politik/brott-och-straff
    asikt: Vänsterpartiet tycker att det talas för mycket om strafflängder och hårdare straff. Vi vill istället angripa kriminalitetens orsaker och fokusera på det brottsförebyggande arbetet. Vänsterpartiet anser därför att förståelse, kunskap och relevant vård och behandling är en mer framgångsrik väg än att generellt införa hårdare straff. Längden på straffen avskräcker i väldigt liten utsträckning människor från att begå brott. Strängare straff kan vara positivt om det medför en starkare prioritering inom rättsväsendet samt ökade resurser för att utreda brotten, men leder ingenstans i sig. 
  -
    fraga: Cykel
    adress: http://www.vansterpartiet.se/politik/cykel
    asikt: Vänsterpartiet arbetar för att andel cykeltrafik ska öka. Det ger minskad miljö- och klimatpåverkan och förbättrad folkhälsa samt minskar trängselproblematiken i våra städer. Vi vill därför att Sverige inför en nationell målsättning för att öka cykeltrafikens andel av persontransporterna. För att utöka cykeltrafiken och nå ett hållbart samhälle vill Vänsterpartiet på sikt öka statens anslag för cykelinvesteringar. 
  -
    fraga: Djurskydd
    adress: http://www.vansterpartiet.se/politik/djurskydd
    asikt: Vänsterpartiet arbetar för att stärka djurskyddet och respekten för djur som kännande individer. Vi anser att Sverige snarast bör införa en ny djurskyddslag så att fler djur får möjlighet till naturligt beteende och utevistelse. Minkfarmning bör avvecklas. En god grund för en ny djurskyddslag finns redan utarbetat i ett utredningsförslag från 2011. Där föreslogs även begränsningar av ha vilda djur på cirkusar, förbättrade avelsvillkor och kattregistrering. Tillsammans med regeringen har Vänsterpartiet gjort en ekonomisk satsning för att minska antalet djurförsök. Vänsterpartiet vill nu att en handlingsplan tas fram för att antalet djur som används i djurförsök ska minska samt att djurtransporterna ska bli färre, bättre och kortare. 
  -
    fraga: Ekologisk mat
    adress: http://www.vansterpartiet.se/politik/ekologisk-mat
    asikt: Vänsterpartiet vill införa tydliga mål och stöd för ökad ekologisk konsumtion och produktion. För att öka takten för ett hållbart jordbruk vill vi att Sverige antar ett mål som innebär att minst 30 procent av den svenska jordbruksmarken ska vara ekologiskt odlad år 2020. Idag uppgår andelen till ungefär 17 procent. Vi vill också ha ett mål om att hälften av maten som konsumeras i offentlig sektor ska vara ekologisk till år 2020. 
  -
    fraga: Ekologisk mat
    adress: http://www.vansterpartiet.se/politik/ekologisk-mat-2
    asikt: Vänsterpartiet vill införa tydliga mål och stöd för ökad ekologisk konsumtion och produktion. För att öka takten för ett hållbart jordbruk vill vi att Sverige antar ett mål som innebär att minst 30 procent av den svenska jordbruksmarken ska vara ekologiskt odlad år 2020. Idag uppgår andelen till ungefär 17 procent. Vi vill också ha ett mål om att hälften av maten som konsumeras i offentlig sektor ska vara ekologisk till år 2020. 
  -
    fraga: Energi
    adress: http://www.vansterpartiet.se/politik/energi
    asikt: Vänsterpartiets mål är omställning till ett samhälle med 100 procent förnybar energiförsörjning senast 2040. Genom att satsa på energieffektivisering och förnybar energi som sol-, vind-, bio- och geoenergi skapar vi ett ekologiskt hållbart samhälle. På köpet skapas nya gröna jobb.
  -
    fraga: Ensamstående föräldrar
    adress: http://www.vansterpartiet.se/politik/ensamstaende-foraldrar
    asikt: Vi vill stärka ekonomin för ensamstående föräldrar genom bättre ekonomiskt stöd och ökade möjligheter att arbeta. Ensamstående har sämre ekonomi än sammanboende och än sämre är den för ensamstående med barn. En majoritet av de ensamstående föräldrarna är kvinnor. Ensamstående mammor har oftare än andra otrygga anställningar. 
  -
    fraga: EU
    adress: http://www.vansterpartiet.se/politik/eu
    asikt: Vänsterpartiet är motståndare till EU och arbetade på nej-sidan inför folkomröstningen 1994. Vi respekterar resultatet i folkomröstningen, men har inte haft skäl att ändra vår principiella ståndpunkt. Vänsterpartiet menar att EU begränsar demokratin. Vi kritiserar EU för att prioritera den inre marknadens intressen framför miljön, arbetsrätten, folkhälsan och konsumentintressena. Vänsterpartiet motsätter sig EU:s målsättning att bygga en ny superstat med gemensam utrikes- och försvarspolitik.
  -
    fraga: Euron
    adress: http://www.vansterpartiet.se/politik/euron
    asikt: Vänsterpartiet är motståndare till euron och EMU. Sverige har redan folkomröstat i frågan och folket sade nej. Vi vill att alla fortsätter att respektera folkomröstningsresultatet. 
  -
    fraga: Feminism
    adress: http://www.vansterpartiet.se/politik/feminism
    asikt: Vänsterpartiet är ett feministiskt parti. Det betyder att vi vill att kvinnor och män, flickor och pojkar, ska ha lika rättigheter och möjligheter. Vår feministiska politik genomsyrar alla våra politiska förslag och syftar till att vi ska uppnå jämställdhet. För jämställdhet är inte något som kommer av sig självt. För att vi ska få ett jämställt samhälle krävs politisk vilja och konkreta förslag. Feministisk förändring är fullt nödvändig och fullt möjlig. Gemensam kvinnokamp har gett oss rösträtt, aborträtt och sexuella rättigheter. Runt om i landet har vi vänsterpartister gått från ord till handling. Förslagen nedan är bara några av våra feministiska krav.
  -
    fraga: Fildelning
    adress: http://www.vansterpartiet.se/politik/fildelning
    asikt: Vänsterpartiet vill legalisera fildelning för privat bruk. Möjligheterna att kopiera för personligt bruk bör breddas och det bör även vara tillåtet att tillgängliggöra upphovsrättsskyddat material så länge det inte sker kommersiellt. Vi vill stimulera användningen av fri programvara samt inrätta digitala bibliotek för litteratur, musik, film etc.
  -
    fraga: Fiske
    adress: http://www.vansterpartiet.se/politik/fiske
    asikt: För att uppnå livskraftiga fiskbestånd krävs en mängd åtgärder i våra hav, sjöar och vattendrag. Vänsterpartiet föreslår både åtgärder som generellt förbättrar vattenmiljöerna och åtgärder som leder till ett hållbart fiske. 
  -
    fraga: Flyktingpolitik
    adress: http://www.vansterpartiet.se/politik/flyktingpolitik
    asikt: Vänsterpartiet vill skapa en mänsklig, värdig och välkomnande flyktingpolitik i Sverige och Europa. Alla människor ska ha möjlighet att söka skydd undan förföljelse och förtryck. Alla människor ska kunna få sina asylskäl prövade på ett rättssäkert sätt. Så är det inte i dag. I stället byggs murarna runt EU allt högre och nästan alla legala möjligheter att ta sig till EU har försvunnit. 
  -
    fraga: FN
    adress: http://www.vansterpartiet.se/politik/fn
    asikt: FN skapades i spåren av andra världskriget för att rädda kommande generationer undan krig. Steg för steg har FN utvecklas till en organisation som bedriver verksamhet inom allt från internationell handel till fattigdomsbekämpning och miljö- och klimatfrågor. FN är den enda organisationen där i stort sett alla världens länder är medlemmar. Det ger stor potential och legitimitet men innebär också stora utmaningar. 
  -
    fraga: Föräldraförsäkringen
    adress: http://www.vansterpartiet.se/politik/foraldraforsakringen
    asikt: Vänsterpartiet vill ändra lagen så att föräldrar delar lika på dagarna i föräldraförsäkringen. Idag tar mammorna ut tre fjärdedelar av dagarna i föräldraförsäkringen. Trots att pappors uttag av föräldradagar har ökat något skulle det med dagens takt ta över 50 år innan uttaget blir jämställt mellan kvinnor och män, enligt TCO:s så kallade pappaindex. 
  -
    fraga: Förmögenhetsskatt
    adress: http://www.vansterpartiet.se/politik/formogenhetsskatt
    asikt: Sverige står inför stora utmaningar de närmaste åren. Det kommer att krävas stora skattehöjningar för att kunna bibehålla det offentliga åtagandet. Samtidigt hör Sverige hör till de länder inom OECD där ojämlikheten ökat mest under de senaste 20 åren. En viktig förklaring till den ökade ojämlikheten är den låga kapitalbeskattningen i Sverige. Sverige hör till de få länder inom OECD som varken har förmögenhetsskatt, arvsskatt, gåvoskatt eller fastighetsskatt som är kopplad till fastighetens värde. 
  -
    fraga: Förskolan
    adress: http://www.vansterpartiet.se/politik/forskolan
    asikt: Förskolan är en viktig pedagogisk verksamhet som alla barn ska ha rätt till. Förskolan ska vara avgiftsfri, tillgänglig och likvärdig för alla. 
  -
    fraga: Försvaret
    adress: http://www.vansterpartiet.se/politik/forsvaret
    asikt: Återinförandet av värnplikten är Vänsterpartiets enskilt viktigaste försvarspolitiska fråga. Vi vill att alla män och kvinnor i Sverige ska mönstra och att alla som är lämpliga ska genomföra en kortare militär grundutbildning. Vi ser det som en demokratifråga att försvaret utgörs av människor med olika bakgrunder. 
  -
    fraga: Funktionsnedsättning
    adress: http://www.vansterpartiet.se/politik/funktionsnedsattning
    asikt: Människor med funktionsnedsättning ska vara fullt delaktiga i samhällslivet på samma villkor som andra. Våra viktigaste åtgärder för att nå detta mål är
  -
    fraga: Gymnasieskolan
    adress: http://www.vansterpartiet.se/politik/gymnasieskolan
  -
    fraga: Handelspolitik
    adress: http://www.vansterpartiet.se/politik/handelspolitik
    asikt: Vänsterpartiet vill ha en rättvis handelspolitik som sätter människor, djur och miljö främst och som fokuserar på ökade samhällsvinster - inte bara på vinster för storföretag. För Sveriges del är handel med omvärlden är avgörande för vårt välstånd och vår utveckling. Vänsterpartiet har genom åren aktivt stött att Sverige avvecklat tullar, kvoter och andra formella handelshinder. 
  -
    fraga: HBTQ
    adress: http://www.vansterpartiet.se/politik/hbtq
    asikt: Alla människor ska ha samma rättigheter oavsett sexuell läggning eller könsidentitet. Vi anser att reglerna om föräldraskap ska vara lika oavsett sexuell läggning. Därför vill vi att faderskapspresumtion ersätts av en föräldraskapspresumtion som ska gälla för alla par, oavsett om de är gifta eller registrerade partners. 
  -
    fraga: Högskolan
    adress: http://www.vansterpartiet.se/politik/hogskolan
    asikt: Högskolans huvuduppgift är att förmedla kunskap och bildning. Den är viktig för att skapa välstånd och ett öppet och demokratiskt samhälle. Det är också en central uppgift för högskolan att erbjuda den utbildning som efterfrågas på arbetsmarknaden. 
  -
    fraga: Idrott
    adress: http://www.vansterpartiet.se/politik/idrott
    asikt: Vänsterpartiet vill säkerställa en god tillgång till idrottsplatser, idrottsanläggningar och arenor som inbjuder till idrottsutövande för alla, oavsett om dessa idrotter domineras av kvinnor/flickor eller män/pojkar. Vi vill att alla kommuner ska ha en strategi för att ge äldre rätt och möjlighet till idrott. För oss är bredd- och ungdomsidrotten den viktigaste delen av den stora idrottsrörelsen.
  -
    fraga: Industrin
    adress: http://www.vansterpartiet.se/politik/industrin
    asikt: Vänsterpartiet förespråkar en aktiv statlig industripolitik. En sådan ska bl.a. verka för att svensk industri ska producera samhällsnyttiga varor med riktigt låga utsläpp och exportera dem till världen.
  -
    fraga: Integration
    adress: http://www.vansterpartiet.se/politik/integration
    asikt: För Vänsterpartiet innebär integration ett inkluderande samhälle som ger alla oavsett bakgrund, religion, hudfärg, kön eller sexualitet rätt till god utbildning, arbete och bostad. Tillsammans tar vi också gemensamt kampen mot diskriminering på alla nivåer i samhället. Motorn i detta arbete är en generell välfärdspolitik. Bostadsbrist och arbetslöshet drabbar dem som är nyanlända i Sverige. Därför krävs både en kraftfull politik för generell välfärd och individuella lösningar för att ta till vara på erfarenheter och resurser.
  -
    fraga: Integritet
    adress: http://www.vansterpartiet.se/politik/integritet
    asikt: Vänsterpartiet vill stärka skyddet för den personliga integriteten. Vi är bl.a. kritiska till införande av lagstiftning om övervakning, hemliga tvångsmedel m.m. som innebär betydande intrång i den personliga integriteten. 
  -
    fraga: Israel och Palestina
    adress: http://www.vansterpartiet.se/politik/israel-och-palestina
    asikt: Vänsterpartiet välkomnar regeringens erkännande av Palestina som stat. Erkännandet skickar en tydlig signal till Israel att Sverige inte accepterar ockupationen av Palestina. Det är ett tydligt stöd till folkrätten och försöken att få till stånd fredsförhandlingar.
  -
    fraga: Järnväg
    adress: http://www.vansterpartiet.se/politik/jarnvag
    asikt: Vänsterpartiet vill kraftigt öka andelen transporter och resor som är hållbara för klimatet och miljön. Därför driver vi på för ökade investeringar i nya järnvägar och förbättrat underhåll av banorna. Järnvägssystemet i Sverige är idag uppsplittrat på en mängd privata och statliga aktörer som försöker skapa ekonomisk lönsamhet. För att få en fungerande och pålitlig tågtrafik vill vi skapa ett sammanhållet järnvägssystem.
  -
    fraga: Jobben
    adress: http://www.vansterpartiet.se/politik/jobben
    asikt: Vänsterpartiet vill se en ekonomisk politik där full sysselsättning är det viktigaste målet. Arbetslösheten är ett samhällsmisslyckande och ett stort slöseri med mänskliga resurser. Hög arbetslöshet innebär ökad makt för företagen på de arbetandes bekostnad. Under hot om uppsägningar kan lönerna pressas ned, arbetsförhållandena försämras och anställningstryggheten luckras upp. Den borgerliga regeringen trodde att skattesänkningar skulle leda till sänkt arbetslöshet. Det gjorde det inte. Tvärtom ökade arbetslösheten under deras tid vid makten och de lämnade efter sig ett stort underskott i de offentliga finanserna. 
  -
    fraga: Jordbruk och mat
    adress: http://www.vansterpartiet.se/politik/jordbruk-och-mat
    asikt: Vi vill stärka stödet till ekologiskt jordbruk och för att produktion, förädling och distribution av mat ska ske närmare konsumenten. För att öka andelen hållbar mat inom offentlig sektor ska god mat som har mervärde för miljön och lokalsamhället ha förtur.
  -
    fraga: Kärnkraft
    adress: http://www.vansterpartiet.se/politik/karnkraft
    asikt: Kärnkraften är inte bara en osäker energikälla, den är också dyr och försvårar omställningen till en 100 procent förnybar energiproduktion. Därför vill Vänsterpartiet se en avveckling av kärnkraften så fort som möjligt.
  -
    fraga: Kemikalier
    adress: http://www.vansterpartiet.se/politik/kemikalier
    asikt:
    - Vi vill införa förbud mot Bisfenol A, farliga bromerade flamskyddsmedel, azofärgämnen och hormonstörande ämnen i produkter som riktar sig till barn.
    - EU:s kemikalielagstiftning bör revideras så att barns hälsa sätts först.
  -
    fraga: Klimat
    adress: http://www.vansterpartiet.se/politik/klimat
    asikt: Sverige ska vara ett föregångsland i klimatomställningen. Den ekonomiska politiken måste anpassas till de ramar som klimatet och våra ekosystem sätter upp. För en framgångsrik klimatomställning krävs ett rättviseperspektiv som förenar det gröna perspektivet med det röda. Det krävs ökade investeringar i förnyelsebar energi, hållbara bostäder och gröna transporter. När skatter och lagstiftning stimulerar de hållbara alternativen kan vi minska utsläppen. Det ger ett mer hållbart samhälle och nya gröna jobb.
  -
    fraga: Kollektivtrafik
    adress: http://www.vansterpartiet.se/politik/kollektivtrafik
    asikt: Trafiken står för en stor del av vår klimatpåverkan. Att minska utsläpp ifrån bilar är inte tillräckligt för att begränsa trafikens miljö- och klimatpåverkan. Vi måste också öka kollektivtrafikens andel av resorna.
  -
    fraga: Kriminalvård
    adress: http://www.vansterpartiet.se/politik/kriminalvard
    asikt: För Vänsterpartiet är det grundläggande att vi har en god och välfungerande kriminalvård och inte bara förvaring av människor. Kriminalvården ska ha ett tydligt fokus på att förebygga återfall för att den dömde ska kunna komma tillbaka till ett liv utan kriminalitet. 
  -
    fraga: Kultur
    adress: http://www.vansterpartiet.se/politik/kultur
    asikt: Kulturen präglas av sin tids föreställningar, motsättningar och villkor. Men den återspeglar inte bara samhället. Genom konst och andra kulturyttringar utgör kulturen också en förändrande kraft som bidrar till att människor blir mer medvetande om sig själva och om samhället. Därför är det så viktigt att konsten får verka fritt. Att den varken underkastas censur, ideologier eller kommersialism.
  -
    fraga: Mäns våld mot kvinnor och andra former av våld i nära relationer
    adress: http://www.vansterpartiet.se/politik/mans-vald-mot-kvinnor-och-andra-former-av-vald-i-nara-relationer
    asikt: Dagligen misshandlas kvinnor fysiskt, psykiskt och sexuellt, ibland så allvarligt att det leder till döden. Tusentals kvinnor och barn söker skydd på landets kvinnojourer varje år. Var femte vuxen kvinna i Sverige har någon gång i sitt liv utsatts för allvarligt sexuellt våld. Att bekämpa mäns våld mot kvinnor är en av de viktigaste feministiska frågorna. 
  -
    fraga: Miljö
    adress: http://www.vansterpartiet.se/politik/miljo
    asikt: Vänsterpartiet har ett grundläggande ekologiskt förhållningssätt. Vi anser att miljöhänsyn är viktigare än kortsiktiga vinstintressen. Våra gemensamma resurser vill vi använda för investeringar i det som är långsiktigt hållbart såsom förnybar energi, hållbara transporter och att skydda naturområden. Rättvisa och miljö hänger ihop. De som belastar miljön och klimatet mest måste också göra störst förändringarna i konsumtion och livsstil. Bara genom minskade klyftor mellan fattiga och rika och mellan män och kvinnor kan vi uppnå ett ekologiskt hållbart samhälle.
  -
    fraga: Missbruk och beroende
    adress: http://www.vansterpartiet.se/politik/missbruk-och-beroende
    asikt: En väl utbyggd generell välfärd och en effektiv politik för att minska arbetslösheten och utjämna klyftorna är bland de viktigaste komponenterna för att motverka och minska missbruk och beroende av såväl alkohol, narkotika, läkemedel som dopning. De direkta insatserna för att förebygga missbruk omfattar åtgärder för att begränsa tillgången till droger, stärka det preventiva arbetet samt genomföra utbildningsinsatser inom elevhälsan, studenthälsan och primärvården för att utveckla metoder för tidig upptäckt av missbruk.
  -
    fraga: Monarkin
    adress: http://www.vansterpartiet.se/politik/monarkin
    asikt: Vänsterpartiet vill avskaffa monarkin. Till dess att det sker kräver vi att anslaget till kungahuset minskar, att utgifterna redovisas samt att kungens åtalsimmunitet avskaffas.
  -
    fraga: Narkotika
    adress: http://www.vansterpartiet.se/politik/narkotika
    asikt: Vänsterpartiet avvisar alla förslag som skulle innebära att illegala droger legaliseras. Att tillåta droger som i dag är illegala innebär att marknaden utvidgas och att fler människor riskerar att bli drogberoende. Det skulle leda till mer problem för enskilda människor och till ökade kostnader för samhället. Vi anser att tillverkning, försäljning och innehav av narkotika ska vara olagligt.
  -
    fraga: Nato
    adress: http://www.vansterpartiet.se/politik/nato
    asikt: Vi säger nej till ett svenskt Natomedlemskap. Militär alliansfrihet är den bästa grunden för en självständig utrikespolitik för fred och nedrustning.
  -
    fraga: Överskottsmålet
    adress: http://www.vansterpartiet.se/politik/overskottsmalet
    asikt: Dagens överskottsmål som innebär att de offentliga finanserna ska gå med ett överskott på 1 procent av BNP över en konjunkturcykel, tillkom i slutet av 1990-talet. Vänsterpartiet stod bakom överskottsmålet när det infördes eftersom det var viktigt att snabbt få ned statskulden efter 1990-talskrisen. Detta lyckades snabbt, och redan från omkring 2005 har Vänsterpartiet krävt att överskottsmålet ska ersättas med ett mål om att de offentliga finanserna ska vara i balans över en konjunkturcykel. 
  -
    fraga: Penningpolitiken
    adress: http://www.vansterpartiet.se/politik/penningpolitiken
    asikt: Vänsterpartiet vill att inflationsmålet ska kompletteras med ett sysselsättningsmål. 
  -
    fraga: Pensionärsskatt
    adress: http://www.vansterpartiet.se/politik/pensionarsskatt
    asikt: Många pensionärer har svårt att få ekonomin att gå ihop. Genom de olika jobbskatteavdragen betalar pensionärer i de flesta fall högre skatt än de som förvärvsarbetar. Vänsterpartiet tycker att man ska betala lika stor skatt vid lika stor inkomst. Den orättvisa beskattningsklyftan mellan löntagare och pensionärer måste slutas. 
  -
    fraga: Pensioner
    adress: http://www.vansterpartiet.se/politik/pensioner
    asikt: Vänsterpartiet vill se ett pensionssystem som är solidariskt finansierat och som ger verklig ekonomisk trygghet. Systemet bör vara utformat så att människor i god tid före pensionering kan förstå och räkna ut hur stor pensionen blir. 
  -
    fraga: Politikerlöner & partiskatt
    adress: http://www.vansterpartiet.se/politik/politikerloner-partiskatt
    asikt:
    - Många politiker har idag inkomster som de flesta i Sverige bara kan drömma om. Till exempel tjänar de flesta partiledarna mellan 70 000 och 150 000 kronor i månaden. För att inte klyftan ska bli för stor vill Vänsterpartiet sänka riksdagsledamöternas arvoden. Vi har också en partiskatt som gör att våra företrädare inte tar ut mer än 27 700 kronor i månaden.
    - Bakgrund:
    -
  -
    fraga: Prostitution
    adress: http://www.vansterpartiet.se/politik/prostitution
    asikt: Vänsterpartiet tycker att det ska vara förbjudet att köpa sex oavsett var i världen det förekommer. Sexköp är en del av det sexualiserade våldet mot kvinnor och sexköpens underliggande budskap är att kvinnor är en handelsvara som män har rätt att köpa, förbruka och göra sig av med. Vi vill ta bort kravet på dubbel straffbarhet så att även svenskars sexköp utomlands kriminaliseras. 
  -
    fraga: Psykisk ohälsa
    adress: http://www.vansterpartiet.se/politik/psykisk-ohalsa
    asikt: Vänsterpartiet vill att hälso- och sjukvården samt kommuner och landsting ska få ökade resurser och psykiatrin ska prioriteras mer än idag. Vi vill att man satsar på fler vårdformer och ökat stöd i eget boende, sysselsättning och ökade möjligheter till psykoterapi.
  -
    fraga: Public service
    adress: http://www.vansterpartiet.se/politik/public-service
    asikt: Uppdraget för SVT, SR och UR är att informera, underhålla och utbilda. Public service ska ge lyssnare och tittare allt från nyheter och dokumentärer till nöjesprogram och kunskap - på ett sakligt och objektivt sätt. För att public service ska kunna uppfylla sitt uppdrag krävs att public service har en god och långsiktig finansiering, hög legitimitet hos svenska folket och är oberoende gentemot statsmakten, politiker och näringsliv. 
  -
    fraga: Reklam
    adress: http://www.vansterpartiet.se/politik/reklam
    asikt: Vänsterpartiet vill införa ett totalförbud för reklam riktad till barn och förbjuda sådan reklam som är könsdiskriminerande. Vi vill även begränsa direktreklamen och oseriösa marknadsföringsmetoder genom att bl.a. införa ett omvänt NIX-register så att de konsumenter som vill ta emot direktreklam och försäljning via telefon själva kan anmäla detta till registret.
  -
    fraga: Rovdjur
    adress: http://www.vansterpartiet.se/politik/rovdjur
    asikt: Vänsterpartiet anser att våra rovdjur ska finnas i långsiktigt livskraftiga stammar. Antalet individer och genetiskt tillstånd som krävs för att detta ska uppnås ska grundas på vetenskapligt underlag. Vi anser att Sverige ska leva upp till de åtaganden om biologisk mångfald som vi ingått med andra länder och därmed värna våra hotade arter och naturområden.
  -
    fraga: RUT-bidraget
    adress: http://www.vansterpartiet.se/politik/rut-bidraget
    asikt: Vi vill avskaffa RUT-avdraget som i första hand används av höginkomsttagare. RUT-avdraget har inte gjort svarta jobb vita. Forskning visar tvärtom att den svarta marknaden för städtjänster växer parallellt med den vita. 
  -
    fraga: Sjöfart
    adress: http://www.vansterpartiet.se/politik/sjofart
    asikt: Att rena sjöfartens utsläpp och genomföra en konsekvent satsning på att öka andelen godstransporter med sjöfart och järnväg är en nödvändig åtgärd för att ställa om till ett hållbart transportsystem.
  -
    fraga: Sjukförsäkringen
    adress: http://www.vansterpartiet.se/politik/sjukforsakringen
    asikt: Vänsterpartiet vill att sjukförsäkringen ska ge bra ersättning för förlorad arbetsinkomst vid sjukdom. Ingen ska behöva oroa sig för vad som händer med den egna ekonomin om man blir sjuk. Kvinnor och de som jobbar i arbetaryrken har högre sjuktal och är mer beroende av en välfungerande sjukförsäkring. Sjukförsäkringen är därför också ett sätt omfördela resurser mellan kvinnor och män, mellan lågavlönade och högavlönade och mellan olika perioder i våra liv.
  -
    fraga: Sjukvård
    adress: http://www.vansterpartiet.se/politik/sjukvard
    asikt: Den grundläggande principen vid fördelning av skattemedel till vården ska vara att det ska ske efter människors behov och inte efter företags möjligheter till lönsamhet. Vinstsyftande företag ska inte kunna bedriva verksamhet med skattemedel i kärnverksamheten inom vården. Vi vill också avskaffa lagen om valfrihetssystem, LOV, som har inneburit fri etableringsrätt för privata vårdföretag. 
  -
    fraga: Skatteflykt
    adress: http://www.vansterpartiet.se/politik/skatteflykt
    asikt: Skatteflykt och skattebrott är ett stort samhällsproblem. Det undandrar samhället stora resurser som hade kunnat användas till stärkt välfärd m.m. Det är också allvarligt eftersom det minskar tilliten, sammanhållningen och förtroendet för vårt samhälle och våra myndigheter. De som ägnar sig åt aggressiva skatteplanering är ofta storföretag och höginkomsttagare. Det kan leda till en situation där vanliga löntagare kanske frågar sig varför de ska betala skatt när många i samhällets topp struntar i det. Vänsterpartiet vill se krafttag mot skatteflykt och skattebrott och föreslår bl.a. följande
  -
    fraga: Skatter
    adress: http://www.vansterpartiet.se/politik/skatter
    asikt: Skatternas främsta syfte är att finansiera den gemensamma välfärden. Vänsterpartiet menar att skatt ska betalas efter förmåga och välfärd fördelas efter behov. Efter åtta år av borgerligt styre så är skattesystemet i flera delar riggat för de rika. Exempelvis finns generösa ränteavdrag liksom ROT- och RUT-avdrag. Sverige hör också till de få länder inom OECD som varken har förmögenhetsskatt, arvsskatt, gåvoskatt eller fastighetsskatt som är kopplad till fastighetens värde. 
  -
    fraga: Skolan
    adress: http://www.vansterpartiet.se/politik/skolan
    asikt: Vänsterpartiet vill ha en likvärdig skola där alla elever har samma möjligheter till en bra utbildning. Alla elever måste kunna lita på att deras skola erbjuder en bra utbildning. Vi vill ta bort möjligheten att driva skolor som företag med vinstintresse och istället se till att eleverna ska kunna lita på att den skola som ligger närmast hemmet har goda förutsättningar att ge eleverna den kunskap de har rätt till.
  -
    fraga: Småföretagen
    adress: http://www.vansterpartiet.se/politik/smaforetagen
    asikt: Jobb skapas när innovationer och nytänkande omsätts i nya produkter och tjänster. Inte genom att konkurrera om lägre löner och sämre villkor. Vi vill att Sverige utvecklas som en kunskapsdriven nation. Vi lyfter särskilt fram små och medelstora företag, samverkan mellan stat och näringsliv, export, forskning och miljöhänsyn. 
  -
    fraga: Socialpolitik
    adress: http://www.vansterpartiet.se/politik/socialpolitik
    asikt: En generell välfärd och full sysselsättning är de viktigaste redskapen för att motverka och minska de sociala och ekonomiska klyftorna i samhället. Kommunernas socialtjänst ska inte heller behöva ta ansvar för arbetslöshet, sjukdom och liknande situationer, som det redan finns trygghetssystem för.
  -
    fraga: Syrien
    adress: http://www.vansterpartiet.se/politik/syrien
    asikt: Vänsterpartiet arbetar för en politisk lösning på konflikten i Syrien. Det finns ingen militär lösning på det blodiga inbördeskriget. Ska våldet upphöra krävs en politisk lösning som inkluderar en demokratisk övergång, att Assad lämnar över makten och att Syriens olika etniska och religiösa grupper får sina rättigheter garanterade.
  -
    fraga: Tandvård
    adress: http://www.vansterpartiet.se/politik/tandvard
    asikt: Tandhälsan har återigen blivit en tydlig klassmarkör. Vänsterpartiet vill genomföra en tandvårdsreform så att fler får råd att söka tandvård och få behandling.
  -
    fraga: Tobak
    adress: http://www.vansterpartiet.se/politik/tobak
    asikt: Vänsterpartiet vill se ett tobaksfritt samhälle. Vi vill att WHO:s (Världshälsoorganisationens) tobakskonvention blir svensk lag. Därför vill vi ha ett förbud mot tobaksreklam. Det ska krävas licens eller särskilda tillstånd för tobaksförsäljning. Försäljning av tobaksprodukter ska ske så att kunderna aktivt måste fråga efter dem. Paket med tobaksvaror ska vara neutrala utan varumärken. Bildinformation om tobakens skadeverkningar ska finnas på paketen. Vi vill också skapa fler rökfria miljöer.
  -
    fraga: Ungdomsarbetslöshet
    adress: http://www.vansterpartiet.se/politik/ungdomsarbetsloshet
    asikt: Vänsterpartiet tycker att arbetslöshet är ett samhällsmisslyckande och ett stort slöseri med mänskliga resurser. Arbetslösheten bland ungdomar är särskilt allvarlig. Ungdomsarbetslösheten hindrar unga från att komma in på arbetsmarknaden, att försörja sig själva och att starta sitt vuxenliv på ett bra sätt. 
  -
    fraga: Våldsbejakande extremism och terrorism
    adress: http://www.vansterpartiet.se/politik/valdsbejakande-extremism-och-terrorism
    asikt: Vänsterpartiet ser allvarligt på våldsbejakande extremism och terrorism. I båda fallen handlar det om hot mot grundläggande demokratiska värden som vi måste ta på allvar, oavsett om det sker i Syrien, Paris, Trollhättan eller på nätet. Våldsbejakande extremism, terrorism och annan särskilt allvarlig brottslighet ska bekämpas på ett effektivt sätt med hjälp av både ett omfattande förebyggande arbete och med lagstiftning som bygger på de grundläggande rättsliga principerna i en rättsstat. 
  -
    fraga: Välfärd
    adress: http://www.vansterpartiet.se/politik/valfard
    asikt: Vänsterpartiet har i samarbete med regeringen drivit igenom förstärkning av välfärden med tio miljarder årligen i generella statsbidrag från och med 2017. Satsningen är permanent och den största välfärdssatsningen sedan de generella statsbidragen till kommunerna infördes 1993. Vänstermiljarderna kommer att göra skillnad i sjukvården, skolan och omsorgen och täcka en del av dagens eftersatta behov. 
  -
    fraga: Vapenexport
    adress: http://www.vansterpartiet.se/politik/vapenexport
    asikt: Vänsterpartiet vill förbjuda vapenexport till diktaturer, krigförande stater och regimer som begår grova och omfattande brott mot de mänskliga rättigheterna. I riktlinjerna för vapenexporten anges att respekt för mänskliga rättigheter är ett centralt villkor för att vapenexport ska beviljas. Trots det säljer Sverige vapen till diktaturer. Eftersom dagens lagstiftning inte fungerar behövs ett förbud och en i grunden ny lagstiftning. Vänsterpartiet vill också skärpa reglerna för import, utlåning och uthyrning av krigsmateriel.
